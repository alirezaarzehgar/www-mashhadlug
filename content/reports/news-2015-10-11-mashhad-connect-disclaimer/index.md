title: گزارش جلسه ۱۶۹ام گروه کاربران لینوکس مشهد
save_as: reports/news-2015-10-11-mashhad-connect-disclaimer/index.html
url: reports/news-2015-10-11-mashhad-connect-disclaimer
category: reports
date: 2015/10/11 16:04

پیرو ناهماهنگی‌ای که از سوی برخی اعضای گروه کاربران لینوکس مشهد به وجود آمد و نیز سوء تفاهمی که به واسطه‌ی همکاری چندی از اعضای فرهیخته‌ی گروه در همایش «[مشهد کانکت](http://www.mashhadconnect.ir)» ایجاد شد، تبلیغاتی با مضمون همکاری و حمایت گروه کاربران لینوکس مشهد از همایش مذکور به عمل آمد.

لذا ضمن آرزوی موفقیت برای عوامل همایش، بدینوسیله به اطلاع کلیه‌ی اعضای گروه می‌رساند که **گروه کاربران لینوکس مشهد هیچگونه همکاری و یا حمایتی در برگزاری این دوره از همایش مشهدکانکت ننموده** و این همایش مستقل از فعالیت‌های گروه کاربران لینوکس مشهد می‌باشد.

بدیهی است اعضای راهبران گروه در رابطه با برگزاری و همکاری در رویدادها، بر اساس اهداف و شرایط [اساسنامه گروه کاربران لینوکس مشهد](/constitiution) تصمیم‌گیری نموده و امید دارد در همایش‌های آتی و با هماهنگی بهتر، امکان همکاری با عوامل برگزارکننده را داشته باشد.

با احترام

اعضای راهبر گروه کاربران لینوکس مشهد
