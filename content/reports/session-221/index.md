title: گزارش جلسخ ۲۲۱ام گروه کاربران لینوکس مشهد
save_as: reports/session-221/index.html
url: reports/session-221
category: reports
date: 2019/01/07 17:30
tags:

جلسه ۲۲۱ گروه،  چهارشنبه ۱۹ دی ماه ۱۳۹۷ در ساعت  ۱۷:۳۰ الی ۱۹:۳۰ در مکان برگزاری جلسات
واقع در **بزرگراه کلانتری جنب پارک صدا و سیما هتل پردیسان سالن کنفرانس حافظ** برگزار
شد.
مباحثی که در این جلسه به
آنها پرداخته شد را در زیر مشاهده خواهید نمود:
<!--more-->


## حامی برگزاری جلسه *شرکت پردازش اطلاعات مالی پارت*

##  ارائه چارچوب توسعه‌ی وب ASP.NET Core *مهدی هوشمند*

یک چارچوب توسعه وب رایگان و منبع باز است که عملکرد بسیار بهتری از ASP.NET دارد. این چارچوب توسط Microsoft و community مرتبط آن توسعه داده شده است. این چارچوب به صورت چندسکو (cross-platform) بر روی سیستم‌عامل‌های Windows، Linux و macOS قابل اجرا است و نسخه‌ی کاملا بازنویسی شده و منسجم شده‌ی ASP.NET MVC و ASP.NET Web API است.
در این ارائه قصد داریم تا ضمن آشنایی با این چارچوب و مزایای کسب شده‌ی آن در منبع باز شدن، یک نمونه‌ی وب اپلیکیشن ساده توسعه دهیم و به اجرا در بیاوریم.

## راه‌کارها و قابلیت‌های QT *محمد شرافت*

گسترش استفاده از سیستم های کامپیوتری در حوزه های مختلف ازیکسو و نیاز به ارتباطات و اطلاعات برای مقاصد مختلف از سوی دیگر، ایجاب می کند به سراغ راهکارهایی پیش برویم تا امکان جمع آوری، پردازش، ذخیره سازی و ارائه اطلاعات رافراهم بکنند. از طرفی تنوع سیستم های اطلاعاتی، هزینه های طراحی و پیاده سازی و همچنین رقابت بازار، سازمان ها رابه سمت و سوی راهکارهایی سوق می دهد که در زمان، هزینه ها و منابع مورد نیاز بهینه تر عمل کنند. 
یکی از راهکارهایی که در این زمینه موجود است فریم ورک Qt می‌باشد که با ارائه راهکارهای توسعه اپلیکیشن های نرم افزار برای پلتفرم های مختلف با یک کد، هزینه کم، سرعت توسعه، و کیفیت عالی نظر سازمان ها را به خود جلب کرده است. 
هدف این ارائه معرفی برخی از این راهکارها و قابلیت ها است.


## بحث آزاد
در پایان جلسه و طبق روال گذشته، زمانی از جلسه به بحث آزاد بین اعضای گروه
اختصاص داده خواهد شد. با شرکت در این جلسه شما نیز می‌توانید سوالات و مشکلات
فنی خود را در حضور اعضای گروه طرح کنید.

با تشکر از همه دوستانی که در این جلسه حضور یافتند،
گروه آماده دریافت نظرات و انتقادات اعضای گروه می‌باشد.

