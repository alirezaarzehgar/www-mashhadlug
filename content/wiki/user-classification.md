----------
title: طبقه‌بندی اسناد
layout: page
date: 2012-07-12 09:20:00
category: wiki
tags: اساسنامه جدید (غیر رسمی)
save_as: wiki/documents-classification/index.html
url: wiki/documents-classification/
----------

کلیه اسناد تعریف شد در گروه کاربران لینوکس مشهد به سه دسته زیر تقسیم می‌شوند که هر یک معرف درجه اهمیت و نحوه دسترسی کاربران به آنها را برای تغییرات لازم مشخص می‌کند

## انواع اسناد طبقه‌بندی شده

### 1. سند درجه یک

این اسناد از بالاترین درجه اهمیت در گروه برخوردار است که رعایت و عمل به تمامی مفاد آن برای همه اعضا ضروری و واجب می‌باشد. هرگونه تغییر در اسنادی با این درجه از اهمیت نیازمند موافقت تمامی اعضای گروه راهبران بوده و پس از تغییر اصلاحات مورد نظر نیازمند اکثریت آرای کاربران فعال و رسمی برای تائید خواهد بود

### 2. سند درجه دو

این اسناد از درجه اهمیت کمتری نسبت به اسناد درجه یک برخوردار است ولی عمل به آن برای تمامی اعضای گروه لازم و ضروری است. تغییرات لازم در این اسناد تنها نیاز به رای اکثریت اعضای گروه راهبران دارد

### 3. سند درجه سه

این اسناد از پائین ترین درجه اهمیت در گروه برخوردار است و بیشتر نقش راهنمائی و پیش‌برد اصول‌مند تر فعالیت های لاگ را دارد و ضرورتی در اجرای آنها وجود ندارد. این اسنادتوسط تمامی اعضای فعال و رسمی گروه قابل ویرایش می‌باشند که مدیریت رفع اختلافات در نسخه‌های مختلف آن بر عهده گروه راهبران خواهد بود. مدیریت گروه راهبران در این اسناد نیز تنها جنبه مدیریتی و رفع اختلافاتی دارد و لزوما به معنی دخالت مستقیم گروه راهبران در تعیین چنین اسنادی نیست

## نحوه تغییر درجه بندی اسناد

اسناد درجه یک تنها قابل تصحیح بوده و نمی‌توان آن ها را به درجات پائین تری انتقال داد. برای تغییر درجه اهمیت اسناد درجه دو به یک سند درجه یک نیاز به آرای تمامی اعضای گروه راهبران و اکثریت آرای اعضای فعال و رسمی لاگ می‌باشد. همچنین برای تغییر درجه اهمیت یک سند درجه دو به یک سند درجه سه نیز نیاز به اکثریت آرای اعضای گروه راهبران می‌باشد.

## لیست اسناد طبقه‌بندی شده

فهرست اسناد طبقه‌بندی شده‌ی گروه کاربران لینوکس مشهد در سند [فهرست اسناد](/wiki/documents-list/)، که یک سند درجه سه محسوب می‌شود، موجود است.
