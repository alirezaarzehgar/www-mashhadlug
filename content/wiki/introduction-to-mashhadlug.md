----------
title: آشنایی با گروه کاربران لینوکس مشهد
layout: page
date: 2017-03-24 10:45:00
category: wiki
tags: عمومی
save_as: wiki/introduction/index.html
url: wiki/introduction/
----------



گروه کاربران لینوکس مشهد و یا به اختصار مشهدلاگ در سال ۸۶ به همت گروهی از کاربران لینوکس‌ با هدف گسترش فرهنگ‌سازی در استفاده از نرم‌افزار‌های آزاد و متن باز، آموزش ابزارهای گنو/لینوکس و پشتیبانی و کمک به توسعه نرم‌افزارهای آزاد و متن باز در مشهد افتتاح شد. گروه به دلیل عضویت داوطلبانه اعضا و ویژگی خاص و منحصر به فرد جوامع نرم‌افزاری آزاد فاقد بروکراسی و تمرکز گرایی، به عنوان مثال در بخش آموزش می‌باشد. تمامی فعالیت‌های گروه از جمله عضویت و شرکت در جلسات، جشن‌ها و همایش‌ها رایگان بوده و خواهد بود و گروه هزینه‌های مربوط به برگذاری چنین رویدادهایی را تنها از طریق کمک‌های دوستانه و داوطلبانه تامین میکند.

## ساختار مدیریتی

ساختار مدیریتی گروه دموکراتیک، و هسته آن متشکل از گروهی از منتخبین اعضا به نام گروه راهبران که برای دوره‌ای مشخص شده در اساسنامه گروه عضو راهبران خواهند بود می‌باشد. مدیریت رویکرد و فعالیت‌های گروه در اختیار این راهبران منتخب خواهد بود.

## لیست فعالیت‌ها

### جلسات دوره‌ای

یکی از اهداف گروه دور هم نگاه داشتن کاربران لینوکس و حفظ رابطه اعضا با برگذاری جلسات دوره‌ای می‌باشد. در این جلسات بحث‌هایی همچون آموزش مباحث مرتبط با سیستم‌عامل گنو/لینوکس و به طور عام‌تر نرم‌افزارهای آزاد و متن باز می‌باشد. این گونه جلسات آموزشی به صورت غیرمتمرکز و به صورت داوطلبی توسط اعضای گروه اداره می‌شود.

* جلسات آینده گروه از طریق [وبسایت گروه](/)، [لیست پستی گروه](https://groups.google.com/group/mashhad-lug?hl=en) و همچنین [کانال تلگرام گروه](https://t.me/mashhadlug) اطلاع‌رسانی خواهند شد.
* جهت مشاهده گزارش رویدادهای قبلی گروه مشهدلاگ می‌توانید به صفحه [گزارشات](/reports/) مراجعه کنید.

### برگذاری جشن‌ها و همایش‌ها: 

برگذاری جشن‌ها و همایش‌های مرتبط از دیگر ابزار در اختیار گروه جهت آشنا کردن دیگر مردم با نرم‌افزار آزاد و متن باز و گسترش استفاده از چنین ابزارهایی می‌باشد.

* «جشن نصب لینوکس»: 
در جشن نصب لینوکس به صورت عام، گروه با اطلاع رسانی قبلی بر روی کامپیوتر‌های شخصی افراد علاقمند اقدام به نصب نسخه‌های رایگان و آزاد سیستم‌عامل‌ گنو/لینوکس می‌کند. برگذاری جشن‌نصب می‌تواند به دلیل انتشار توزیع خاصی از سیستم‌عامل گنو/لینوکس باشد. علاوه بر نصب توزیع‌های لینوکسی به صورت رایگان برای علاقمندان، توزیع رایگان/غیررایگان دیسک‌های مربوطه نیز میتواند در لیست فعالیت‌های صورت گرفته در جشن نصب لینوکس باشد.
* «همایش‌‌»: 
در همایش، تمرکز بر روی آشنا کردن علمی علاقمندن با مباحث نرم‌افزارهای آزاد و متن باز می‌باشد. در چنین همایش‌هایی علاوه بر برگذاری سمینارهای آموزشی-علمی مرتبط، برگذاری جلسات پرسش و پاسخ برای علاقمندان نیز مرسوم می‌باشد.
* «جشن روز آزادی نرم‌افزار»:
روز آزادی نرم‌افزار روزی است که طرفداران نرم‌افزارهای آزاد، آن را جشن می‌گیرند. هدف اصلی این جشن‌ها، معرفی این مفهوم به دیگران و تشویق آن‌ها به استفاده از آن است. این روز سومین روز سه‌شنبه ماه سمپتامبر خواهد بود و گروه کاربران لینوکس مشهد نیز هر ساله هماهنگی‌هایی را در این تاریخ برای برگذاری و گرامی‌داشت چنین روزی انجام می‌دهد.

جهت مشاهده گزارش رویدادهای قبلی گروه کاربران لینوکس مشهد، می‌توانید به صفحه [فعالیت‌ها](/activities.html) مراجعه کنید.
